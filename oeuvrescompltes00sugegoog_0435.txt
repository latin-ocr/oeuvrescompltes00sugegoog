vm DE SUGER. toa

elegi utcumque scribere, quam ingratitudinis vel ne·
gligentiae notam incurrere. Si eui visus fuero respectu
meritorum pauca scripsisse, cogitet me ipsa brevitate
modernis consuluisse lectoribus. Qui vero causatus
fuerit modum me in scribendo excessisse, legat quas
idem scripsit gesta regia, legat, si libet, scripta de toto
illi orbe directa, et cognoscet longe citra rerum emi-
nentiam me desisse. Sola me aestimo fundamenta je-
cisse, in quibus celsiores aliquando surgant structurae.
In silva densiore informem et modicam dejeci mate·
riem, electorum artificum manibus formam quando·
que suscepturam.

Reliqua quae ad ejus spectant transitum, qu'am glo-
riose scilicet transierit qui tam laudabiliter vixit,
quam laudabiles fuerint exequiae, quam celebres per-
sonae interfuerint sepulturae, epistola illa quam te

rogante de ejus excessu edidi, scire cupientibus plenius
ostendet.,Denique, o felicem te, felicem quoque et

me, quibus datum sit et vivo et mortuo ministrare,
quorum manibus pretiosa jam exanimato corpori
sunt infusa balsama! Nunc, quod optandum restat,
utinam nostrl memor sit et pro nobis oret qui nobis·
cum orare consueverat, ut cujus convictu gavisi su-
mus, orationibus fulciamur! Et quidem, si hunc bene
novi¹, ita ut nunc est aeternis immixtus gaudiis, sui
nominis officium implere non desinit. Nam qui nobis·
cum adhuc positus principum celsitudini pro subditis
suggerebat, nunc quoque pro devotis et supplicibus
conspectui Divinitatis suggerendo Suggerius assistit.

l. Novi cod. ms. et ed. baronis de Altolio. - Nor-ised, Feli·
biani. — Neris ed. Bened.

 

