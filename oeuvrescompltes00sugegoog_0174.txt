138 OEUVRBS COMPLETES DE SUGER.

cooperando immolavit. Finita vero missa, erectis
in claustro palliis strato mensis, materialem agnum
tanquam thoris accubitati sumunt, cetera nobilis
mensae fercula consueto more suscipiunt. Sed et se-
quente die eandem ab ecclesia sancti Remigii ad prin-
cipalem reciprocant processionem. Transactis itaque
tribus post Pascha diebus, cum gratiarum actione et
auxilii et consilii promissione Parisium transmeavit.
Exinde Galliarum ecclesias visitando, etde earum
copia inopiae suae delectum supplendo, cum per ter-
ram aliquantisper deambulasset, Compendii demorari
elegit.

Interea contigit singulare et ulterius inauditum
Franciae regni infortunium. Regis enim Ludovici fi-
lius, floridus et amoenus puer, Philippus, bonorum
spes, timorque malornm, cum quadam die per civi-
tatis Parisiensis suburbium equitaret, obvio porco dia-
bolico offensus equus gravissime cecidit, sessoremque
suum nobilissimum puerum silice consternatum, mole
ponderis sui conculcatum, contrivit. Quo dolore civi-
tas et quicumque audierunt consternati (ea siquidem
die exercitum ad expeditionem asciverat), vocifera·
bantur, flebant et ejulabant, tenerrimum recolligentes
puerum pene extinctum, in proximam¹ domum re-
portant. Nocte vero instante, proh dolor! spiritum
exhalavit. Quantus autem et quam mirabilis doloret
luctus patrem et matrem et regni optimates allecerit,
nec ipse Homerus elicere² sufficeret. Eo autem in ec-

Mn proximam edd. Chesn. et Benedict. - Proximam oodd.

ac edit. Germ.
2. Dicere edd. - Elicere laudati codd.

 

